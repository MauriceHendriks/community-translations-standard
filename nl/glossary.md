---
# SPDX-License-Identifier: CC0-1.0
# SPDX-FileCopyrightText: 2024 Code for NL
---
# Termenoverzicht

## Code

Iedere expliciet beschreven set van regels.
Dit omvat wetten, beleid en verordeningen, evenals broncode die wordt gebruikt om software te bouwen.
Beide zijn regels, sommige uitgevoerd door mensen en andere door machines.

## Codebase

Ieder samenhangend geheel aan code (zowel broncode als beleid), inclusief de tests en de documentatie die nodig zijn om een stuk beleid of software te implementeren.

Dit kan bijvoorbeeld een document of een repository onder versiebeheer zijn.

## Continue integratie

In software engineering is continue integratie (CI) de praktijk van het regelmatig of zo vaak mogelijk samenvoegen van alle werkende kopieën van ontwikkelaars naar een ontwikkelingsbranch van een codebase.

## Verschillende contexten

Twee contexten zijn verschillend als het verschillende publieke organisaties of verschillende afdelingen betreft waarvoor er niet één beslisser is die samenwerking op een natuurlijk manier zou kunnen laten plaatsvinden.

## Algemeen publiek

Het brede publiek: eindgebruikers van de code en de diensten die daarop zijn gebaseerd.

Bijvoorbeeld: de inwoners van een stad worden beschouwd als eindgebruikers van de diensten van een stad en van alle code die deze diensten aandrijft.

## Open source

Open source is defined by the Open Source Initiative in their [Open Source Definition](https://opensource.org/osd-annotated).
Open source is gedefinieerd door de Open Source Initiative in hun [Open Source Definition](https://opensource.org/osd-annotated).

## Open standaard

An open standard is any standard that meets the Open Source Initiative's [Open Standard Requirements](https://opensource.org/osr).
Een open standaard is iedere standaard die voldoet aan de [Open Standaard Vereisten](https://opensource.org/osr) van de Open Source Initiative.

## Beleid

Een beleid is een bewust systeem van principes om beslissingen te sturen en rationele resultaten te bereiken.
Een beleid is een intentieverklaring en wordt geïmplementeerd als een procedure of protocol.
Beleid wordt over het algemeen aangenomen door een bestuursorgaan binnen een organisatie.
Beleid kan ondersteunend zijn aan zowel subjectieve als objectieve besluitvorming.

Publieke beleidsvorming is het proces waarbij overheden hun politieke visie omzetten in programma's en acties om resultaten op te leveren.

Op nationaal niveau zijn beleid en wetgeving (de wet) meestal gescheiden.
Dit onderscheid is vaak vager in de lokale overheid.

In de Standard for Public Code verwijst het woord 'beleid' naar beleid dat is gemaakt en aangenomen door publieke organisaties zoals overheden en gemeenten.

## Publieke code

Publieke code (_public code_) is open source software die is ontwikkeld door publieke organisaties, in combinatie met het beleid en de documentatie nodig voor samenwerking en hergebruik.

Publieke code is zowel computerbroncode (zoals software en algoritmen) als publiek beleid dat wordt uitgevoerd in een publieke context, door mensen of machines.

Publieke code dient het publieke belang, is open, leesbaar, verantwoord, toegankelijk en duurzaam.

Door publieke code te ontwikkelen onafhankelijk van, maar nog steeds implementeerbaar in de lokale context waarvoor het is ontwikkeld, en door het ontwikkelproces openbaar te documenteren, kan publieke code een bouwsteen bieden voor anderen om:

* de codebase in hun lokale context te implementeren
* de codebase als basis te nemen voor verdere ontwikkeling
* de codebase te gebruiken om van te leren

Om hergebruik te vergemakkelijken, wordt publieke code ofwel in het publieke domein vrijgegeven of gelicentieerd met een open licentie die anderen toestaat om het werk vrij te bekijken en te hergebruiken en om afgeleide werken te produceren.

## Repository

Een repository is een opslaglocatie die wordt gebruikt door versiebeheertools voor bestanden en metadata van een codebase.
Repositories maken het mogelijk om met meerdere bijdragers aan dezelfde set bestanden te werken.
Repositories kunnen meerdere versies van sets bestanden opslaan.

## Broncode

De door mensen leesbare tekst van een computerprogramma die kan worden vertaald in machine-instructies.

## Versiebeheer

Versiebeheer is het beheer van wijzigingen aan broncode en de bestanden die daarmee samenhangen.
Veranderingen worden meestal aangeduid met een code, de zogenoemde *revisiecode* (of iets dergelijks).
Iedere revisie is gekoppeld aan het tijdstip waarop deze is gemaakt en de persoon die de wijziging heeft aangebracht, waardoor het gemakkelijker wordt om de wijzigingsgeschiedenis van de code terug te volgen.
Revisie-controlesystemen kunnen worden gebruikt om verschillende versies met elkaar te vergelijken en te zien hoe de inhoud in de loop van de tijd is veranderd.

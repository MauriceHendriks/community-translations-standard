---
# SPDX-License-Identifier: CC0-1.0
# SPDX-FileCopyrightText: 2024 Code for NL
order: 1
---

# Werk in alle openheid

Coderen in het openbaar verbetert transparantie, verhoogt de kwaliteit van de broncode, maakt de broncode gemakkelijker te auditen en maakt samenwerking mogelijk.
Samen creëert dit meer mogelijkheden voor burgers om te begrijpen hoe software en beleid hun interacties met een publieke organisatie beïnvloeden.

## Vereisten

- Alle broncode voor elke software in gebruik (tenzij gebruikt voor fraudedetectie) MOET worden gepubliceerd en openbaar toegankelijk zijn.
- Alle broncode voor elk beleid in gebruik (tenzij gebruikt voor fraudedetectie) MOET worden gepubliceerd en openbaar toegankelijk zijn.
- De codebase MAG GEEN gevoelige informatie bevatten over gebruikers, hun organisatie of derden.
- Alle broncode die momenteel niet in gebruik is (zoals nieuwe versies, voorstellen of oudere versies) ZOU MOETEN worden gepubliceerd.
- Het documenteren welke broncode of beleid ten grondslag ligt aan een specifieke interactie die het algemene publiek mogelijk heeft met een organisatie is OPTIONEEL.

## Quickscan

- Bevestig dat de bron voor elke momenteel gebruikte versie is gepubliceerd op het internet waar deze kan worden gezien van buiten de oorspronkelijke bijdragende organisatie en zonder dat enige vorm van authenticatie of autorisatie nodig is.
- Bevestig dat de codebase bestanden en commit geschiedenis geen gevoelige informatie bevatten.
- Controleer op de publicatie van broncode die momenteel niet in gebruik is.

## Aanwijzingen voor beleidsmakers

- Ontwikkel beleid in het openbaar.
- Prioriteer open en transparant beleid.

## Aanwijzingen voor managers

- Ontwikkel een cultuur die openheid, leren en feedback omarmt.
- Werk samen met externe leveranciers en freelancers door in het openbaar te werken.

## Aanwijzingen voor ontwikkelaars en ontwerpers

- Als reviewer, verifieer voor elke commit dat de inhoud geen gevoelige informatie bevat zoals configuraties, gebruikersnamen of wachtwoorden, publieke sleutels of andere echte inloggegevens die in productiesystemen worden gebruikt.
- Scheid duidelijk gegevens en broncode, om aan de bovenstaande eis over gevoelige informatie te voldoen.

## Meer informatie

- Coding in the open door de UK Government Digital Service.
- When code should be open or closed door de UK Government Digital Service.
- Security considerations when coding in the open door de UK Government Digital Service.
- Deploying software regularly door de UK Government Digital Service.
- How GDS uses GitHub door de UK Government Digital Service.
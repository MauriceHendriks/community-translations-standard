---
# SPDX-License-Identifier: CC0-1.0
# SPDX-FileCopyrightText: 2024 Code for NL
order: 5
---

# Bijdragen gemakkelijk maken

Om betere, betrouwbaardere en functierijke software te ontwikkelen, moeten gebruikers problemen kunnen oplossen, functies kunnen toevoegen en beveiligingsproblemen van de gedeelde [codebase]{.underline} kunnen aanpakken.

Een gedeelde digitale infrastructuur maakt het makkelijker om samen te werken. Hoe minder moeite het kost om bijdragen te leveren die door de codebase worden geaccepteerd, hoe groter de kans dat gebruikers ook bijdragen gaan leveren.

## Vereisten

-   De codebase MOET een openbare issue tracker hebben die suggesties van iedereen accepteert.

-   De documentatie MOET linken naar zowel de openbare issue tracker als de ingediende codebase-wijzigingen, bijvoorbeeld in een README-bestand.

-   De codebase MOET communicatiekanalen hebben voor gebruikers en ontwikkelaars, bijvoorbeeld e-maillijsten.

-   Er MOET een manier zijn om beveiligingsproblemen te kunnen rapporteren voor verantwoorde openbaarmaking via een gesloten kanaal.

-   De documentatie MOET instructies bevatten voor het melden van potentieel veiligheidsgevoelige problemen.

## Hoe te testen

-   Controleer of er een openbare issue tracker is.

-   Bevestig dat de codebase links bevat naar de publieke issue tracker en ingediende wijzigingen in de codebase.

-   Controleer of het mogelijk is om met andere gebruikers en ontwikkelaars deel te nemen aan een discussie over de software via de kanalen die in de codebase worden beschreven.

-   Controleer of er een gesloten kanaal is voor het melden van beveiligingsproblemen.

-   Controleer of er instructies zijn voor het priv√© melden van beveiligingsproblemen.

## Beleidsmakers in de publieke sector: wat u moet doen

-   Houd [[beleidskwesties]{.underline}][1] in de codebase bij, zodat een relevante externe beleidsexpert vrijwillig hulp kan bieden.

## Managers: wat u moet doen

-   Houd beheerskwesties in de codebase bij, zodat externe managers met relevante ervaring vrijwillig hulp kunnen bieden.

-   Ondersteun uw ervaren beleidsmakers, ontwikkelaars en ontwerpers, zodat zij zo lang mogelijk kunnen blijven bijdragen aan de codebase.

## Ontwikkelaars en ontwerpers: wat u moet doen

-   Zorg er net als bij [[beoordelingen]{.underline}][2] voor dat u snel op verzoeken reageert.

-   Houd uw managers op de hoogte van de tijd en middelen die u nodig hebt om andere bijdragers te ondersteunen.

-   Zorg ervoor dat de juiste communicatiekanalen voor het stellen van vragen aan beheerders en belanghebbenden gemakkelijk te vinden zijn, bijvoorbeeld in de README.

-   Zorg ervoor dat de juiste contactgegevens zijn opgenomen in de metadata, bijvoorbeeld in het bestand publiccode.yml.

  [1]: https://standard.publiccode.net/glossary.html#policy
  [2]: https://standard.publiccode.net/criteria/require-review-of-contributions.html
